<?xml version='1.0' encoding='UTF-8'?>
<!DOCTYPE Trans SYSTEM "trans-13.dtd">
<Trans scribe="vPro" audio_filename="srr_4230" version="2" version_date="230707">
<Speakers>
<Speaker id="spk1" name="Locuteur1" check="no" type="male" dialect="native" accent="sereer" scope="global"/>
</Speakers>
<Episode>
<Section type="report" startTime="0" endTime="2188.397">
<Turn startTime="0" endTime="2188.397" speaker="spk1" mode="spontaneous">
<Sync time="0"/>
nama may teen o mbaxtu ne de mbiyan ten refu waxtu fee o kiin a samra ta fo o sago um yaam o ndana nga rek refa tiro fo o sago of foga tiro yega tiro 
<Sync time="15.596"/>
to koy ay a xeda lool a xeda lool o kiino xe yonga jala o xij bo a kaɓaama saloor ta ɗaan no njongum roga waro feed to dako num tu noka te jalik ina 
<Sync time="31.733"/>
a doon ta yaakarum lool o gay tin ndeero yengo njeek te gar a soɓ o qole dundaŋa xeda tas yaakar na xupuna jege na ad na 
<Sync time="48.308"/>
to koy o fogole a ɓara mbakiteen yiif a jeg a facon :fra o lakaso laam ga'a te ref manam wiin wa ando naye ga ndeta naam a leye ka a saarnik yaaago nga ɗox wa cegele ke yaade saarnika nda o fada nga 
<Sync time="82.264"/>
njegel ne ando naye no no ndaxar muum a war xumel o xumin no ŋuut ŋuutpo ŋuut ɗem na bo o ƴuka na taraan tadik te furoox a ret no jale no kiin kaga yaqan na yaac na nanit fo di o to o yaal ma soɓa ngan ma ko leykaye yaago kam xum un axa 
<Sync time="100.224"/>
kaga wago ley ko xum un nda koy no ndigil ko xumaɗox un so waaga sax koy a moƴan we ando naye a mbaga ngum te saɗik de mumeen fe yoŋma bo rooga yaar 
<Sync time="113.653"/>
nda bata ŋot kan a ŋaƴ bo timisa may a mbada nga a mbuk tin saqe o sunjuun te joota kam jale le wiin we a yaqa bota fadiida laŋa ɓut be te te soogo unu xa xumin 
<Sync time="127.64"/>
\nan nen pambe ke mba paal ke kaga ka jega a ŋides ka ci'amo ten to a yaajo lool sax menmene i leya ley xaye a jega waa ando naye no ndigil 
<Sync time="143.144"/>
danaka a ŋaƴa paɓe den to jale le reta fule sen reta fule sen im leye fat i ndimle ir ndeta roog ndete ga'a mumeen ke nding lo andeye yaal xa ñiso yo a fel'a nga roog te fiya na den pexex na tax na de njemooda 
<Sync time="172.022"/>
ka tax na de ñoowa to yaqan ke o leŋnda xa'a roog fiya ne den a yiifa kaga mumeen ke ande yo ke refna yaq mede ñaamit na bo xa pud ena may soom 
<Sync time="188.33"/>
a mbida tena andu ten ɓel ɓela den nda mineef koy roog ka xota mumeen a donin na xa ɓayum a leyne o xene kam bindin comme :fra wo nda bin la ando naye fogre fo le wo 
<Sync time="208.326"/>
bin la fogeer na fo'ole wo ten binda num yaam yiif le fiya nonga fiya ninum o ten faley fe fima na wo o waago ley bo suur fiya nin mo ten 
<Sync time="224.232"/>
ke bugona o waag no ley ke fañona o waag no ley ke jaɓoona o waag no ley ke jaɓeerona o waag no ley fi'a ninum o ten nda oxey im doona no ɓayof pour :fra wo 
<Sync time="238.179"/>
o jiriño ran nda yit o jiriñan i o jirñanole ten refu xar muumeen fene ando naye waagode dara raange kaa fiya na noona ko xesa xum kin 
<Sync time="255.581"/>
roga yaar o xot kin anda wo mbindeef ke ando naye warino o fiyo kendof ngir roog ngir roog ndeeti to roog reka tax 
<Sync time="272.603"/>
o moytu o yaqano kendof ko ga'a wa ando naye roog wasanamo ten muumeen ka yaqana den de ngada muumeen fe bo a wagano gaañmikoy kam ley maaga saxe xaqa jega nga ta o yaal mumeef fe adwu ta soɓa nga kata ref oxa xaƴa nuna pour te yaqik ten adwu na xaq fa 
<Sync time="302.188"/>
nda oxe gaañ na yit a jega xaq yaam ka waro ndeete mumeen fe o fudum reka andu ande ndax areer waraan mo ñaam ndax ka fañ teel 
<Sync time="314.398"/>
pour :fra o njirño lakaoso ndax nam ande kaga ande ndax o ya ɓasi lana waraan mo ƴax ndax ka fañ teel xa'a ɓasi ga ga tena bugu ten moƴa nun daand le te ga na a langa le te ngaay lu win a ƴaxaan 
<Sync time="329.601"/>
point :fra xaq faa no yalum oxa xaƴuna yo ga'am yit wiin wa ando naye manam pin den a mbaaga mat jale of wo o gen o goɗna jale le a mbaaga ŋaƴong bo o jala qolewo bo numtu xaad ñoot nook de ŋaƴmumeen den de ndok no jale laawo 
<Sync time="357.705"/>
bo o num tiwida qole a soɓa de yaq kede yaqa ba ndako ŋur meen den kaga o gara nga soɓ kiro maaaga tig yaq ɓor o soɓ ka i inoora nga no kaaga 
<Sync time="373.366"/>
i ŋot Djiby na xaal fe xam ne xaal fe a qooa xaar ka ɗom o kiinoxe jik xa ax xaal o pot xalum te jikin a jik produit :fra posoñ fee ando naye ka yipano yo teen pour :fra yaq yaq ke a jik engrais :fra a xumin a sartum a bufa suqi a ɓaxa 
<Sync time="403.393"/>
bo o qol mo leene oxu ga na o yaawin to amana yeete fi'a keene yete xooxa yiin yete fiya yiin fop joko njal fa mbelu sax waaga ñako moso joonin leyno ten 
<Sync time="416.621"/>
so xaal fene foor o ref oxa moƴuna bugo ten o cunga nga bo refe ma rek o ɓeeɗ rek ret waaga ñako woqo xaalo leŋ sax 
<Sync time="432.572"/>
deyta nda o ɓeeɗwoq no xaal faga ret ɓekin no fudole wo to o yaaalum ci i rango ten tig ponu yo a maya yo lool a maya lool mbange limel ga'a mene i ndef na ndef xa leeraxe kaaf ke ando naye muraan 
<Sync time="460.283"/>
mi fene na leya no radio :fra le o xo a jega a tuula ka mbena no leeres a ŋata nga ngaaf ne rek a boj a ngereñin a yaqan yaq fo ngedu to yaal den 
<Sync time="477.19"/>
ji kook kiro den o leya nga wiin we xana leye ngen tan tom fooge ngen tan koy na ndat o kentanoxe wara sedan yaqa no kenta num comme :fra neete sidid ka ɓisa mumeen fe ten 
<Sync time="493.677"/>
mata rabdi tuuna roog ndigil o anda nga ye o xene sada xamo rabdi noox mba a seda gadu xaqfa ando naye kaate wara mumeen fe mi a ndigil wara sedo fi in leŋ ke 
<Sync time="510.565"/>
to koy ka jeg wiin wa ando naye ka ñoowa kena leyel mi diyun matey ne o paala ley tan ndegam anda me ɓis kiran mbin jaraaf to war kiran waage tax im xuma mumeen fe mi 
<Sync time="531.476"/>
to o yaal tiya ga o yaqana a jegg muumeen comme :fra wo to a xuma den a xeda a xeda waage limel wage limel fat wiin we a ɓeka yiif den na adna 
<Sync time="548.847"/>
nen ley tan ma ndutna kaate panga maak te mbektel yiif a dakooxe panga maak te teɓel na koɓ e% o fogole mexey xooya nuun a paax 
<Sync time="570.557"/>
dimle nuwa fop o kiino xu ando naye waxey nan gilwa Diarere FM moƴa ɓaat njok toor nene i mbiya xaye tonu leyan émission :fra na toubab :fra 
<Sync time="586.553"/>
fat i ɓanit nof nanan ngoor ngorloox na qoox in ngoor ngoorloox na koɓale jale le wiin we fo mumeen ke in 
<Sync time="605.2"/>
o kiin koy jege na adna fe oxa waag na leye o kay naak refum manam im leya nga ye o kay naak rek o kay naak rek o yaal mumeen taxu um leya 
<Sync time="617.986"/>
oxa waag na leye o yaal mumeen refum nda mosimo yaqano kiin xa'a jege nda koy te faño refa fo o diy te faño refa fo o diy soo 
<Sync time="636.985"/>
ga'am teen waa ando naye a mba ngo yaqan so o buga nga ley de moƴ ngo mbendar fo'oy to kaga waaga rim kaa ando naye 
<Sync time="656.329"/>
bis a waaga fog ta yaqan o kiinoxe te gar a ley fo wo ka felna o ley ke feɗar na o yaalum a topanga xeñum a waaga rim moseer
<Sync time="676.097"/>
ke tane na teen kay ten refu ye wo yaqanu ngir roogo yaal o leya nga nge xa taxu ba doon lakas raange wasanam ka ɓostu mbaa wasanaam jeg kate 
<Sync time="693.142"/>
o kiino xe neno ga'a a toñel toñel a fuux fuux wasanam a roka nga rek fuux le fad anga temeed xarɓeen tadike mbañ wa to kam fooge xarɓeen tadike mbañ wanga fuux le 
<Sync time="711.66"/>
ngini koor ne ɗook wanga faley mosu a a doon teen nu mbaaga ndeta bata fag too ka garna fo ngadanoor fog kee teen yakoy fog we 
<Sync time="730.066"/>
kene mbektel yifo a leye koy baa xij a refa nga naan tigo duta duta tina yo ke o toubab :fra a leya repetition :fra 
<Sync time="745.25"/>
ndaa ka ref ka ando naye ka waro mbektel yiif to to ngedam wiin we ngaƴe o yaqan raa yanir ɗomu ne 
<Sync time="759.906"/>
keene yuit fag ke pour :fra te leyel na tajo ke fo te waag no o leyel sax refe a tajo ke soom o kiino xe jal ba ga in no ngidum a warno jiriñoo rit 
<Sync time="775.46"/>
o yaqin so faamir fo ten faaxe yaago o kiino xu naa duufa o qol areer mba o qol kaaf mba o qola ñaaw mbaa fasaɓ 
<Sync time="790.005"/>
mba a kajanga sax roog ndingil o waag angan te jirñong bo o jeg teen naak mba piss mba mbaal mba fambe mba o faam mba o gurik ruul boog a soɓanga o kokiuma tuul refo axa bugaa no 
<Sync time="807.675"/>
ndikoy a soɓanga toi kaga ando naye ten yaakar o pour ojik taanga kgaga na so o kinoxa jeg na naak temeed ba parea waanda ta de ŋeñ fo de moƴo may 
<Sync time="824.095"/>
a soɓong wo fe ando naye roog wasanamoten Sene jala of leene yakaro pour :fra ñootik fo ɓaslof pour :fra yit xaƴa rooga barkenangan waaga jeg ɓaal mba faɓe 
<Sync time="837.568"/>
boto rima tin bo o jega a ref naak tadiko so te yaqin o jeng a faamir fo wo ay tiyeene ɗoma de ka ɗom baa yeda ka ɗom baa yeda to koy 
<Sync time="851.705"/>
ga yaam andaam ke ref ne ngay naak o kay naak a xesa nga adin naakum ku te ga'a pour :fra de ngiño kete yaqana o kiino xe pour :fra ten 
<Sync time="867.408"/>
meɗe jege solo fat naak keten a ngiñrek ɓelun nda xoop war e ref naaga de kam foog uye o kay naak adin anga naakum na ɗat 
<Sync time="882.846"/>
baa moƴa seda yaqono kiin te ref ma walay :ar aziim :fra a an anga ke ref na valeur :fra fe te adin na baa moƴa sedo yaqano kiin o yaal ma ñako ref ma 
<Sync time="896.275"/>
maaga soom koy kete adin na lewit kan %e kaade ley'oye o mayiɗ kaa a barke id moƴun to ngere yo keene koy faley fe te ref na 
<Sync time="914.592"/>
o mayiɗ kaa o barke id moƴun o kiinoxe xay jega naak xaɓaxay de mbarke lool a mbarke lool nu ngand na bo sutuka teen yit na baaneex dong xoto 
<Sync time="930.989"/>
o kiina jeg naak teemed roog wasanamo ten Sene saay bo tasa de njeg nade ndeta  andeta na tagdake ɓuuɓ e fata ndetaqin xooxum xaqa den mayu 
<Sync time="947.307"/>
xaqa maya nga yaoqonda may caxaan faaxe fat i ndimle ir to roog reka tax fat i ndim le ir te roog reka tax a jga lakas ke ando naye xam mbekin kam fee Djiby na seek i ndeta nga 
<Sync time="979.673"/>
moƴa ɓaat ndiing ne ren neete ɗomit na rew leng leng a mbaro yirim gor den yaam rooga wasanaamo ten Sene 
<Sync time="996.427"/>
kaaf ke a mbaandel baa mbisidel wo o moxolaare ngaak ne mbine mat wo rek jegu teen sañ sañ yaam koy ande ye o njola ta jamano o mbaak ngaak 
<Sync time="1015.546"/>
te limbel no xooxngaka fad o tewo geenu o ley yaal mbine naqanaam o yaal mbine xa rok no kiin no ndap na a liiɓ ngaak na man kembake mbakole meta dey na dey net te cooxin 
<Sync time="1032.501"/>
a an nine keke ten refu ngaak mbine a manquer :fra anga o saakook kaga i njolan machine :fra na sipatel o lerole bufel fop a jumanelo ten 
<Sync time="1045.99"/>
machine :fra ne sugin bate ripa moka te yipel naxa saaku a ɗiisel o cooxelo wo o moxoraale mbine leyele kaaf keyo wey weene owey weene ye o dol wiida 
<Sync time="1061.772"/>
o jogal elo faɓ te yoon fa'a un fo o mboɓo ɗemb o gukir laalo fo'o ndomum fa'a ka;leera fo keete yoon ta o faɓo laaga 
<Sync time="1078.75"/>
i mba leye ka yul ndiiki me i ndef na oxu jeg na teex na warna yoon fo ƴaar e gadwa probleme :fra pod ne Magal Touba kay axa probleme :fra maak jego 
<Sync time="1096.263"/>
yaam ƴaar mae xotin kan xana jafeñ ƴaar ka palel to machine :fra u un wee pal ƴaar soo wo o tewo xeene o bugo soxnik kaaf kaga waro unika den 
<Sync time="1116.104"/>
so waro leye arxemes foga foga xa caab xa caab xa tadaka xe de leya ñetti caabi jumaling foga ndoona nawle no gor wa 
<Sync time="1132.488"/>
talata fogan ndey dike na o auto :fra liɓole leye pep a soɓ jaasiya ngum refe meen Daba Diouf na fika 
<Sync time="1146.659"/>
te nango potola ngaas a soɓa nga to kilo :fra ɓetik na refa ngaak na ten te fi'in kilo mbetu ɗik ɗike anda kede bugeena reef boutique :fra na te coxong xalis o ɓis machine :fra na 
<Sync time="1164.083"/>
te un nik mba machine na fo xoxum sax sax o rab dik kilo ɗik keen rooga feed Marie mbane in a ndeta Niakhar Daba Diouf a dako naan ngaas kilo naxik e Ya Marie ñisluwa naam kilo naxiq ke Coumba xay dako inoor mbin dene Ya Marie ɓislu wa naam kilo tadik kene 
<Sync time="1187.271"/>
te fada jiku a ɓisida den xaliis fa nde mbisin ñeti caabi bo Diasse a fada no ngool fat im leyong me o ndim 
<Sync time="1204.65"/>
te leyne a kaaf ka de ndax gijaa woot nuwa den roog wasanamo te Sene Diassa ŋaaya fudwa fo mbambe ne ando naye tena kolka ndoogub mba paal leg leg te jiku teen yaam a seda ɓaslum a jeg mede ndakan na 
<Sync time="1230.562"/>
to yaago o tew ɓekno ten to ñakul e kene yo ɓektel yiifo ɓektel yiifo a refa nga o tewo nan nena Marie Sene roog Sene o koro xe jege probleme :fra o auto :fra liɓa nana nga peep 
<Sync time="1257.778"/>
te o bool kaaf ngaaxu a nanga ngaan ngaas liiɓ ke sax nete fodda te o bool kaaf ngaasu a nanga ngaan ngaas liiɓ ke sax nata fodna a fada nga leye yaalo auto :fra leye kilo :fra tadiko to cooxin liɓ te gara jaw maalo fo liɓ o koroxe laam ta ngaan 
<Sync time="1278.545"/>
a anda nga ye o koroxe laamit ke a yaay fa te ye'es coxaxamo ten a leyna laŋ nog le sax nan ke a soɓa koy xa'a de kaaf ka naku to um ga ne a baaɗ ngaaf ɗomit na 
<Sync time="1296.782"/>
fede faak reeg wasanamo ten Sene kam xuma kaaf bo waciid me i yong na iniin Moustapha yiin kam leya den mee a re'anga ye ngaaf o toubab :fra na jalan sa jaltan ne i ndiltan 
<Sync time="1313.112"/>
a soɓa nga a wara jiku teen par :fra xa sachet :fra bukoko fiyan to xa sachet :fra xeene tig seeru bukoko jara keke waata num na roog ga'a ngaaf 
<Sync time="1331.154"/>
tiga ɗom na jalelo tiya ɗom na jalel lo ten tax a jala nge ba ga el na ngid ware yaqel roog ndingil ware yaqel mikoy sax a jega ke yaac ma jaɓ ndangam andam me ñamel ɓor mbele 
<Sync time="1353.361"/>
ñamel ɓor mbele saaƴ a siɓange a ndef ɓor yit ke moƴna may teen ka yombo mbaxanel a mumeen to kaga jege njiriñ
<Sync time="1368.539"/>
maga koy sax simtiro ɓak no ɓaka xata sereer leyun to tig nan naga tax te leyin sim tiro ɓak no ɓaka xata kon ke warna ñaam saaƴ keene a xata nga no kaaf ke na ndefa no saaƴ ke yiin 
<Sync time="1389.116"/>
a ɗomanum mag ne ka koy ba mbasaƴ roog wasanamo ten Sene a dako  wasanamo ten Sene xiwal ke yaaj wata a mayata yo 
<Sync time="1407.524"/>
tap ke a mbar'a ngiida lool yaam anda ye a koomala ando naye ñaar ngata te no ndap a ref anga ñeleng sax ƴaar ke mbarna  mbod ananga ngupan ka tubalele manaam 
<Sync time="1427.225"/>
a put a cu'ax a ñakit fopa xat no ndap kaga jega te ke moƴna may no kaak ke xaye a put maalo refa no posa xata 
<Sync time="1443.087"/>
ya koy a korngorlax a jega nga kaafa mbara ngiida ndiiki fat i mbaas caxaan a kuma rooga xenin na ndiig kaafa mbara mbado ngiid 
<Sync time="1456.605"/>
roog kaa fexa in de i nana nga ke wetan wo geena faak ga kena jega xaye e rooga fexa in waay fat i ngid min to ngorngorlu na qoox in caaxaan faaxe 
<Sync time="1472.967"/>
nda rewe nan nena Awa Seni a Sombeme mba gaan tus o leya nga te e mikoy de barke faapes jiku kiim ngaaf to a soɓa kaate fiya a laŋ roog rek andun 
<Sync time="1485.98"/>
jikook ngaaf marcher :fra fogre fo xot ngaaf ɓisin boutique :fra na ɗap maan jikorando la puur ka jang ma mburu fo ndax 
<Sync time="1503.13"/>
nama leya yo keene sax a ñaawa cawe ke o ndembe so gar refa jambuur so di'an mbine koy saaƴ fo kecax kanju ka ngat na ma Coumba leymbe keene jam refe teen jam refe teen to keene fop kaana jega yo ke ref nan tiye a waro moytu wel a maya a maya waage paangel
<Sync time="1534.985"/>
ndaa o kiino xe fod nan plateau :fra ref na ndaan Diafate fene na leya teen o ramb yiifum ke yiifum rambu le daawna soom a waag ka ley antenne :fra fe weta nge 
<Sync time="1547.655"/>
we ando naye roga ci a den nof nan giloox a ngar deno a ngarit ke a yiif den a nga na kam fe i njirño kin ino fop e Djiby fogum waago dona na in tiya nam bota paam 
<Sync time="1567.280"/>

<Event desc="musique" type="noise" extent="instantaneous"/>
 
<Sync time="1791.756"/>
Djiby nana a kimale Mbaye Ndiaye a lene o aso o aso o yaaju kaa te ley e gay naak we mba ndok o kol jambur sa ley nge ba xawo tew jaambur ba xawo ɓiy jaambur ba rok no tew jaambur 
<Sync time="1810.851"/>
o aso saɗku a leyu maaga o ndeta ngaan a jaga meede nget na den fo a cang taxa le fima yeem fera falay fe e i ngir waa teen koy a Bab kamil fa Yengele a paax 
<Sync time="1827.369"/>
%e fa grand :fra Sathiouma ngir wayo tenaxin a Malick Diouf faana Diomb Ndofene ngenda na den jam iyo kam a cang taxa la ka leye tig no kiin e ka simel e waasi 
<Sync time="1842.833"/>
so nana Mbaye Ndiaye ka ga a ley nge ba xaw ba wen ba rok kon o xaaga waasi leyong i mbaro ndeet kaga a paax kete tekit na %e njambur ka fog teen war o rok nen ken kiinoxe mba sax ware refe war 
<Sync time="1877.436"/>
waago rok no ken kiinoxe to ande ware o wañ no fi njamburo na xoxof o dam xooxofo to adna kaa won wa ɗar 
<Sync time="1894.972"/>
waaga woot bo fooge wagamo fi to o leng yeg ke a soɓa walay :ar walay :ar a  jega xa ando naye a jega mete fod na o xey pangang 
<Sync time="1912.954"/>
a xaƴa nga koy bowe palaɓ te soogo gara geenoxong a soɓ tiyene ref jom namo fi ka kon tiya warna ɓeklel yiifo yaqano kiino xe
<Sync time="1932.109"/>
kaga teɓel na koɓo o kiin ware o ɓektan yiifum o yaqa no kiin fat i ngoor ngoor loox encore :fra une :fra fois :fra de :fra plus :fra fat i ngoor ngorloox na a qoox in 
<Sync time="1948.979"/>
melaan ke koy na den moƴ mo doon ngoles ndax ngay nako yeng a i leya nga to roog reka tax koy cofu taxe o yaal ma inu xa'a cofu taxe o yaal ma inu 
<Sync time="1972.542"/>
i and a a tuyiin naako mat a miña tuuy nel tuuyin ten refu manaam kam fajar fe o wukit naakof gay ka den jofa mbeta koor na kaga tuyino 
<Sync time="1992.694"/>
nda fogre koy fo wiina nju'u a ndok na tok rek wukit naak ɓekak kam xa qola xa ando naye a lera nge kene dara ƴuta fule teen we yaal den nga kiram 
<Sync time="2009.984"/>
xa'a refe naaga de refe naaga de to walaay a njega wiin wa ando naye a ngalata nga ye wagamo yaqanel rek mu saɗona o yeng a saɗayo ma a jegan wiinum 
<Sync time="2029.613"/>
bo o ndana ngu waagona yaqana den a mbango ngenooxo ndano ngaaga kaga jega kon fat i ɓektin a yiif a paax yaqanir ne fat i mbaƴñin 
<Sync time="2047.065"/>
o kiin koy ne ley ma nuun no ka neɓaan tit o kiin ka neɓaan tit oxu o ndeeta bo fooge nene nandu a soɓa a waaga nand 
<Sync time="2067.078"/>
naa fogeer na fo naaga oxu o ndeeta bo foge nene nandu a soɓa a waaga nan fo na fogeer na naaga kon o kiin ka ne ɓaan 
<Sync time="2084.663"/>
faxam mosaam xa'a cungi leya ndelo ten cugi leya ndelo ten wooram cungi o kiina doxnong tig ka ando naye waag a salaxin to  salaxino bo o yaal ma woot e diwa woora 
<Sync time="2107.583"/>
nda bo leyoo din o kiin ka neɓaan tita fi'u o fogele fat i ndeet a koox in xa oustaz axe ga leya de :fra passage :fra im xirwa teen a oustaz Daouda 
<Sync time="2133.98"/>
nam oustaz Idrissa moƴo andin no Gorel Sene an nanen nangamo nan gilwan a paax kete leya a jeg solo lool xir waa teen it a Pasteur :fra 
<Sync time="2150.516"/>
Dominique Diouf kam nan gilwa émission :fra um tig cegu solo leya teen a roog ndingil lalay ñake xaƴa a nan gilaxa la nana ndena 
<Sync time="2167.995"/>
mbaat boog ñako nan gilu jegu nan gilwa fogre fo o nan kena leyel tiga soɓa nga a leye o nanin ke waag na tax o kiina leye diwa nana kee leyena ten refu ye ya dama ()
</Turn>
</Section>
</Episode>
</Trans>